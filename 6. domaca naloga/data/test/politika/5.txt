67 odstotkov vprašanih v anketi Eurobarometra je prepričanih, da ima njihova država koristi od članstva v Evropski uniji, kar je najvišji odstotek od leta 1983.
Anketa, ki so jo izvedli aprila med 27.601 vprašanim, na splošno kaže, da se državljani bolj zanimajo za Evropsko unijo (EU) in jo bolj cenijo. Narašča tudi prepričanje, da so lahko del sooblikovanja prihodnosti EU-ja, če se udeležijo volitev v Evropski parlament naslednje leto. V povprečju 60 odstotkov državljanov verjame, da je članstvo v EU-ju dobra stvar. V to verjame tudi skoraj enak delež (58 odstotkov) Slovencev, so sporočili iz Evropskega parlamenta.
V prepričanju o tem, da je članstvo v EU-ja dobra stvar, so v vodstvu Luksemburžani (85 odstotkov), Irci (81 odstotkov) in Nemci (79 odstotkov). Na repu so Čehi (34 odstotkov), pred njimi pa Hrvati (36 odstotkov) in Italijani (39 odstotkov).
V Sloveniji je takega mnenja 73 odstotkov vprašanih.
Raven podpore EU-ju se je sicer zvišala v 26 od 28 državah članicah, izjemi sta Nemčija in Velika Britanija, kjer so izmerili dvoodstotni padec. Kot še kaže raziskava, se 48 odstotkov vprašanih strinja, da njihov glas v EU-ju šteje, nasprotnega mnenja jih je 46 odstotkov.
V katero smer gre unij
Dolgoročno pa so Evropejci v večji meri mnenja, da gre EU v napačno (42 odstotkov) kot pravo smer (32 odstotkov). V Sloveniji je sicer 36 odstotkov vprašanih mnenja, da gre EU v pravo, 29 odstotkov pa, da gre v napačno smer. Ko pa gre za Slovenijo, je 39 odstotkov vprašanih mnenja, da gre v napačno, 30 odstotkov pa, da gre v pravo smer.