Po tem, ko so ZDA z današnjim dnem uvedle višje carine na uvoz jekla in aluminija iz EU-ja, Mehike in Kanade, je Unija sprožila postopek pred Svetovno trgovinsko organizacijo (WTO).
Ameriška odločitev za uvedbo 25-odstotnih carin na uvoz jekla ter 10-odstotnih na uvoz aluminija je obžalovanja vredna, je v Bruslju ob najavi postopka povedala evropska komisarka za trgovino Cecilia Malmström in ponovila, da gre za goli protekcionizem, ki bo še oslabil čezatlantsko vez ter prizadel delovna mesta tako v Evropski uniji kot v ZDA.
Bruselj je v povezavi s pravicami intelektualne lastnine sprožil postopek tudi proti Kitajski.
Nemška kanclerka Angela Merkel je že predtem napovedala, da se bo EU na ukrepe ZDA odzval odločno in složno.