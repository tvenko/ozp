Večina sodnikov britanskega vrhovnega sodišča je odločila, da severnoirska zakonodaja o umetni prekinitvi nosečnosti "ni skladna z zakonodajo o človekovih pravicah", a tudi, da sodišče ni pristojno za spremembo tega zakona.
Britanski vrhovni sodniki tako niso sprejeli odločitve o spremembi zakona na Severnem Irskem, ki splava ne dovoljuje niti v primerih, ko je bila ženska posiljena, ko je prišlo do incesta ali ima plod hude nepravilnosti. V nasprotju s preostankom Velike Britanije, kjer je umetna prekinitev nosečnosti dovoljena, je splav na Severnem Irskem dovoljen, le če je ogroženo življenje matere.
Pobudo za spremembo zakonodaje je na britanskem vrhovnem sodišču sprožila Severnoirska komisija za človekove pravice, ki pa po mnenju večine sodnikov nima pristojnosti za ta postopek, s tem pa tudi celoten primer ne spada pod jurisdikcijo sodišča. Sodniki so tako žogico tako vrnili severnoirskim politikom, ki bi morali po njihovem mnenju sprožiti spremembo zakona.